Zadania od 2.10 do 2.19

2.10 - Mamy dany napis wielowierszowy line. Podać sposób obliczenia liczby wyrazów w napisie. Przez wyraz rozumiemy ciąg "czarnych" znaków, oddzielony od innych wyrazów białymi znakami (spacja, tabulacja, newline).

2.11 - Podać sposób wyświetlania napisu word tak, aby jego znaki były rozdzielone znakiem podkreślenia.

2.12 - Zbudować napis stworzony z pierwszych znaków wyrazów z wiersza line. Zbudować napis stworzony z ostatnich znaków wyrazów z wiersza line.

2.13 - Znaleźć łączną długość wyrazów w napisie line. Wskazówka: można skorzystać z funkcji sum().

2.14 - Znaleźć: (a) najdłuższy wyraz, (b) długość najdłuższego wyrazu w napisie line.

2.15 - Na liście L znajdują się liczby całkowite dodatnie. Stworzyć napis będący ciągiem cyfr kolejnych liczb z listy L.

2.16 - W tekście znajdującym się w zmiennej line zamienić ciąg znaków "GvR" na "Guido van Rossum".

2.17 - Posortować wyrazy z napisu line raz alfabetycznie, a raz pod względem długości. Wskazówka: funkcja wbudowana sorted().

2.18 - Znaleźć liczbę cyfr zero w dużej liczbie całkowitej. Wskazówka: zamienić liczbę na napis.

2.19 - Na liście L mamy liczby jedno-, dwu- i trzycyfrowe dodatnie. Chcemy zbudować napis z trzycyfrowych bloków, gdzie liczby jedno- i dwucyfrowe będą miały blok dopełniony zerami, np. 007, 024. Wskazówka: str.zfill().